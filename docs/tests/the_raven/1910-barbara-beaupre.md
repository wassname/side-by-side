Author: Barbara Beaupré  
Title: Kruk  
Year: 1910  
Language: pl  
Code: beau  

## 1

Raz w godzinie widm północnej  
Rozważałem w ciszy nocnej  
Mądrość dawnych ksiąg przesławnych  
Zapomnianych dzisiaj już.  
W tem znużoną chyląc głowę,  
Na pożółkłe karty owe  
Słyszę oto w nocną ciszę  
Kołatanie do drzwi, tuż.  
Gość to myślę, u podwoi,  
Zapóźniony u drzwi stoi.  
Pragnie wejść choć późno już.  
Gość, lecz jaki? Któżby? Któż...?  

## 2

Grudzień to był wichrem śpiewny,  
Lampy mojej blask niepewny  
Kładł u stóp mych cienie drżące  
Jak gasnących płatki róż.  
Chciałem nim dnia wróci białość  
W starych księgach uśpić żałość,  
Za promienną, rzadką dziewą  
Gdzieś zniknioną w blaskach zórz.  
Za straconą, opłakaną  
Dziś Lenorą w Niebie zwaną  
Co w dal senną, bezimienną  
Poszła i nie wróci już.  

## 3

Słyszę smętne snując mary  
Purpurowej szum kotary.  
Fantastycznym zdjęty lękiem  
Nie wiem, co mam myśleć już.  
Tłumiąc trwożne serca bicie  
Chciałem lęk ów uśpić skrycie  
Powtarzając: "U podwoi  
Gość spóźniony jakiś stoi,  
Pragnie wejść choć późno już  
Cóż innego? Cóżby? Cóż?  

## 4

Wreszcie płonnej zbywszy trwogi  
Bez wahania szedłem w progi,  
Gdzie u wniścia, mego przyjścia  
Czeka gość wśród nocnych burz.  
– Panie! – rzekłem – czy też Pani!  
Wasze lekkie kołatanie  
Tak ostrożne, ciche, trwożne,  
Ledwie do mnie doszło już.  
Byłem senny, śniłem może,  
Raczcie wejść, wnet drzwi otworzę.  
Otworzyłem, lecz na dworze  
Nic, prócz nocnych wichrów, burz.  

## 5

Nie śmiąc wejść w te pustki ciemne  
Stałem długo... Sny tajemne...  
Marząc jakich nikt śmiertelny...  
W taką noc nie wyśni już.  
A przede mną ciemność głucha,  
Wicher tylko jeno z jękiem dmucha,  
Niosąc tylko jedno imię smętne,  
Tej, co zgasła w blaskach zórz.  
Imię to Lenora! śpiewne,  
Wyrzekł ktoś... To ja zapewne  
Sam je rzekłem w tę noc burz  
Bo któż inny? Któżby? Któż?  

## 6

Więc na miejsce wracam dawne,  
By znów badać księgi sławne  
Lecz znów słyszę, w nocną cisze  
Kołatanie, bliżej, tuż!  
Czując żar płonący w łonie  
Myślę: ... "chyba w nocnej toni  
Wicher w szyby okien dzwoni,  
Wicher co jęczy w tę noc burz.  
Okno w ciemną noc otworzę  
Wicher w szyby dzwoni może  
Cóż innego! Cóżby? Cóż?  

## 7

Otworzyłem. I wnet potem  
Szumnym, pewnym, równym lotem  
Czarnopióry kruk wspaniały  
prosto ku mnie leciał już.  
Ni się wstrzymał, ani zbaczał,  
Ku drzwi moim lot zataczał  
Gdzie u góry biust Pallady  
Jak domowy świeci stróż.  
Na Pallady posąg biały  
Wzleciał czarny kruk wspaniały  
Czarnopióry demon burz.  

## 8

Nie chcąc by gość hebanowy  
Przejrzał z marzeń mych osnowy  
Nawał mętnych myśli smętnych  
Co mój duch obległy już.  
Rzekłem siląc się na żarty:  
– Choć czub nosisz mocno zdarty,  
Wiem, żeś nie jest zwykłym kurem  
Co przy ziemi gdacze tuż.  
Tyś wędrowny kruk prastary  
Co piekielne rzucił mary  
Z Plutonowych spiesząc wzgórz  
Powiedz jak cię tam nazwano?  
Jakie nosisz wśród nich miano  
A kruk rzecze:  
– Nigdy już!  

## 9

Lęk ogarnął mnie bezradny,  
Na ten dziw tak bezprzykładny,  
Że się do mnie ten twór ptasi  
Tak od razu ozwał już.  
Bo pomyślcie tylko sami!  
Jak to dziwnie!? gdzieś nad drzwiami  
Kędy biały biust Pallady  
Jak domowy świeci stróż  
Widzieć taki twór ponury,  
Wyschły, straszny, czarnopióry  
Co się zowie:  
– Nigdy już!  

## 10

Na popiersiu cicho tkwiący  
Siedział czarny kruk milczący  
Jakby w słowie, które wyrzekł  
Całą duszę zawarł już.  
Więc ja w smętnej rzekłem mowie:  
– Jak odbiegli mnie druhowie  
Jak nadziei jasne gońce,  
W zmierzch wieczornych zgasły zórz,  
Tak nim ranny brzask zaświeci  
Gość skrzydlaty mnie odleci!  
A kruk rzecze:  
– Nigdy już!  

## 11

## 12

## 13

## 14

Słysząc znów tak trafna mowę,  
Rzekłem wznosząc trwożnie głowę,  
Gdzie nad cichą biel posągu  
Wzleciał czarny demon wróż.  
– Bez wątpienia, w słów twych treści  
Co nad biustem siedząc tuż  
Oczy we mnie wpił błyszczące,  
Jako żagwie dwie płonące,  
Paląc serce mego łona  
Jak pożarnych ogniem zórz.  
I tak w dziwnych mar osnowie  
Czoło wsparłem o wezgłowie  
Gdzie się kładły mętne blaski  
Jak opadłych płatki róż.  
Na wezgłowiu głowę kładę,  
Gdzie Lenory czoło blade  
Już nie spocznie nigdy już!  

## 15

Naraz w nocnej ciszy łonie  
Słodkie się rozeszły wonie,  
Jakby miękko, cicho ręką  
Ktoś wonności rozlał kruż,  
Chłonąc wonnych dym kadzideł,  
Usłyszałem jakby skrzydeł,  
Jakby lekkich stóp anielskich  
Cichy szelest blisko, tuż!  
– Panie! – rzekłem – Ty łask zdroje  
Przez anioły szlesz mi swoje,  
Balsamicznych lek nektarów  
Gdzieś z niebiańskich zsyłasz zórz.  
Przychyl ustom wonnej czary,  
Bym przepomniał smętnej mary  
A ból we mnie zmilknie stary  
A kruk rzecze:  
– Nigdy już!  

## 16

– Kruku! – rzekłem – Hej wróżbito!  
Czarnych potęg zły najmito!  
Powiedz czyś ty twór śmiertelny?  
Czy piekielnych poseł burz?  
Lecz na święte Niebios godło  
Co z nicości nas wywiodło  
Powiedz, błagam dziwny ptaku!  
Z Plutonowych zwiany wzgórz  
Mów! czy ból mój i tęsknota,  
Za Edeńskie spłyną wrota,  
Gdzie Lenory duch promienny  
Wśród niebiańskich gości zórz  
Czy w Edeński kraj daleki  
Wnijdę złączon z nią na wieki?  
A kruk rzecze:  
– Nigdy już!  

## 17

Więc gniew we mnie wezbrał mocny  
I krzyknąłem: ptaku nocny!  
Niech cię znów na zrąb piekielny  
Grom niezlękłych niesie burz.  
Zwiń te skrzydła co się ścielą  
Nad posągu cichą bielą.  
Zdejm mi z serca dziób twój ptasi  
Co jak ostry razi nóż.  
Niechaj kłamny byt twój zgaśnie  
jak przebrzmiałych echo baśni,  
Snem śmiertelnych cicho zaśnij!  
W bezpamietnych toni mórz.  
Precz ode mnie! W kraj daleki  
Odejdź stąd, lub zgiń na wieki  
A kruk rzecze:  
– Nigdy już!  

## 18

I wciąż siedzi cicho tkwiący  
Czarnopióry kruk milczący  
Kędy blady biust Pallady  
Jak domowy świeci stróż.  
A wzrok jego w snów pomroce  
Błyskiem dziwnych skier migoce  
Jak sennego wzrok demona,  
Co z piekielnych spłynął wzgórz,  
Lampy mojej światłość blada  
Na twór ptasi cicho pada  
Czarnopióre cienie drżące  
U stóp moich kładąc tuż.  
A z tych cieni co się włóczą  
U stóp moich marą kruczą  
Już mnie żadne moce władne  
Nie wyzwolą  
Nigdy już!  
